
			Отче наш
О́тче наш, И́же еси́ на небесе́х!
Да святи́тся имя Твое́,
да прии́дет Ца́рствие Твое́,
да бу́дет во́ля Твоя,
я́ко на небеси́ и на земли́.
Хлеб наш насу́щный даждь нам днесь;
и оста́ви нам до́лги наша,
я́коже и мы оставля́ем должнико́м нашим;
и не введи́ нас во искуше́ние,
но изба́ви нас от лука́ваго.


			Песнь Пресвятой Богородице
Богородице Дево, радуйся, Благодатная Марие, Господь с Тобою; 
благословенна Ты в женах и благословен Плод чрева Твоего, 
яко Спаса родила еси душ наших.


	Символ веры
«Ве́рую во еди́наго Бо́га Отца́, Вседержи́теля, Творца́ не́бу и земли́, ви́димым же всем и неви́димым.
И во еди́наго Го́спода Иису́са Христа́, Сы́на Бо́жия, Единоро́днаго, И́же от Отца́ рожде́ннаго пре́жде всех век; 
Све́та от Света, Бо́га и́стинна от Бо́га и́стинна, рожде́нна, несотворе́нна, единосу́щна Отцу́, И́мже вся бы́ша.
Нас ра́ди челове́к и на́шего ра́ди спасе́ния сше́дшаго с небе́с и воплоти́вшагося от Ду́ха Свя́та и Мари́и Де́вы и вочелове́чшася.
Распя́таго же за ны при Понти́йстем Пила́те, и страда́вша, и погребе́нна.
И воскре́сшаго в тре́тий день по Писа́нием.
И возше́дшаго на Небеса́, и седя́ща одесну́ю Отца́.
И па́ки гряду́щаго со сла́вою суди́ти живы́м и ме́ртвым, Его́же Ца́рствию не бу́дет конца́.
И в Д́уха Свята́го, Го́спода, Животворя́щаго, И́же от Отца́ исходя́щего, И́же со Отце́м и Сы́ном спокланя́ема и ссла́вима, глаго́лавшаго проро́ки.
Во еди́ну Святу́ю, Собо́рную и Апо́стольскую Це́рковь.
Испове́дую еди́но креще́ние во оставле́ние грехо́в.
Ча́ю воскресе́ния ме́ртвых,
и жи́зни бу́дущаго ве́ка. Аминь.»


	Моли́тва Иису́сова
Господи Иисусе Христе, Сыне Божий, помилуй мя грешнаго


	Молитва оптинских старцев на начало дня
Господи, дай мне с душевным
спокойствием встретить все, что принесет
мне наступающий день. Дай мне всецело
предаться воле Твоей святой. На всякий
час сего дня во всем наставь и поддержи
меня. Какие бы я ни получал известия
в течение дня, научи меня принять их
со спокойной душою и твердым
убеждением, что на все святая воля Твоя.
Во всех словах и делах моих руководи
моими мыслями и чувствами. Во всех
непредвиденных случаях не дай мне
забыть, что все ниспослано Тобою. Научи
меня прямо и разумно действовать
с каждым членом семьи моей, никого
не смущая и не огорчая. Господи, дай мне
силу перенести утомление наступающего
дня и все события в течение дня. Руководи
моею волею и научи меня молиться,
верить, надеяться, терпеть, прощать
и любить. Аминь.

	Псалом 50
Помилуй мя, Боже, по велицей милости Твоей, и по множеству щедрот Твоих очисти беззаконие мое. 
Наипаче омый мя от беззакония моего и от греха моего очисти мя; 
яко беззаконие мое аз знаю, и грех мой предо мною eсть выну. 
Тебе eдиному согреших и лукавое пред Тобою сотворих; 
яко да оправдишися во словесех Твоих и победиши, внегда судити Ти. Се бо, 
в беззакониих зачат eсмь, и во гресех роди мя мати моя. Се бо, истину возлюбил eси, 
безвестная и тайная премудрости Твоея явил ми eси. Окропиши мя иссопом, и очищуся; 
омыеши мя, и паче снега убелюся. Слуху моему даси радость и веселие; возрадуются кости смирeнныя. 
Отврати лице Твое от грех моих и вся беззакония моя очисти. 
Сердце чисто созижди во мне, Боже, и дух прав обнови во утробе моей. 
Не отвержи менe от лица Твоего и Духа Твоего Святаго не отими от менe. 
Воздаждь ми радость спасения Твоего и духом владычним утверди мя. 
Научу беззаконныя путeм Твоим, и нечестивии к Тебе обратятся. 
Избави мя от кровей, Боже, Боже спасения моего; возрадуется язык мой правде Твоей. 
Господи, устне мои отверзеши, и уста моя возвестят хвалу Твою. Яко аще бы восхотел eси жертвы, дал бых убо; 
всесожжeния не благоволиши. Жертва Богу дух сокрушен; сердце сокрушенно и смиренно Бог не уничижит. 
Ублажи, Господи, благоволением Твоим Сиона, и да созиждутся стены Иерусалимския; 
тогда благоволиши жертву правды, возношение и всесожегаeмая; тогда возложат на олтарь твой тельцы.



